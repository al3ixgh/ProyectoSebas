<!DOCTYPE html>
<html lang="en">

<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <link rel="stylesheet" href="/style.css">
  <link rel="stylesheet" href="https://unpkg.com/leaflet@1.2.0/dist/leaflet.css" />
  <link rel="stylesheet" href="https://unpkg.com/leaflet-routing-machine@latest/dist/leaflet-routing-machine.css" />
  <script src="https://unpkg.com/leaflet@1.2.0/dist/leaflet.js"></script>
  <script src="https://unpkg.com/leaflet-routing-machine@latest/dist/leaflet-routing-machine.js"></script>
  <!-- Bootstrap  -->
  <link href="https://cdn.jsdelivr.net/npm/bootstrap@5.0.1/dist/css/bootstrap.min.css" rel="stylesheet"
    integrity="sha384-+0n0xVW2eSR5OomGNYDnhzAbDsOXxcvSN1TPprVMTNDbiYZCxYbOOl7+AMvyTG2x" crossorigin="anonymous">
  <!-- jQuery  -->
  <script src="https://code.jquery.com/jquery-3.6.0.js" integrity="sha256-H+K7U5CnXl1h5ywQfKtSj8PCmoN9aaq30gDh27Xc0jk="
    crossorigin="anonymous">
    </script>
  <title>Època Moderna de Reus</title>
</head>
<!-- <body background="/img/oro.jpg"> -->

<body>
  <div class="container">
    <div id="header" class="mb-5"></div>
    <h1 class="text-center">Època Moderna de Reus </h1>
    <br>

    <p>Malgrat les epidèmies de pesta al llarg dels segles XVI i XVII, la població experimentà un notable creixement. Un
      pla del 1631 mostra com les cases havien sobrepassat el clos de la muralla i com s’estructuren els ravals i els
      carrers que en sortien, com el del Vent. Els pagesos continuaven essent la clau de volta de l’economia, però hom
      observa també una notable activitat en altres sectors econòmics de la vila, amb 10 gremis, i l’inici de la
      indústria de l’aiguardent, per al qual es demanà permís d’exportació el 1610, i el constant litigi amb Vila-seca
      pel control del port de Salou, la construcció d’un camí carreter vers l’Urgell el 1541 o la cria de cucs de seda,
      molt activa el 1561. </p>
    <p>Els primers anys del segle XVI Reus participà amb homes i diners en la guerra per la recuperació del Rosselló i
      junt amb altres pobles de la Comuna en la defensa, la vigilància i la fortificació de la costa, i passà una bona
      part de la resta del segle en la ja esmentada disputa per la senyoria. La preocupació pels corsaris i els
      bandolers continuà durant tota la primera meitat del segle XVII, neguit que el 1614 va provocar l’ordre d’expulsió
      de tots els bohemis i els moriscs que s’havien acollit al clos de la vila. </p>
    <p> Sense haver solucionat el problema dels bandolers, el municipi participà el 1637 en la guerra contra França; cal
      afegir a aquesta situació la guerra dels Segadors. El 1640 Reus va aixecar la seva host, que el 10 de desembre
      formava part de la guarnició del coll de Balaguer. Com a represàlia, el 16 de desembre fou declarada enemiga de la
      pàtria per les Corts, i els béns dels seus habitants, confiscats per a destinar-los a despeses de guerra. Al
      començament del maig del 1641 el francès La Mothe, que blocava Tarragona, ocupà Reus. Les relacions amb els
      francesos foren en tot moment molt tenses, i foren denunciats per maltractament als veïns i abusos a les dones,
      fets que provocaven l’abandonament de la vila; la Generalitat va amonestar reiteradament La Mothe. Finalment, la
      vila es donà als castellans al gener del 1642, el cap dels quals posava els reusencs com a exemple de fidelitat al
      rei. El 1645 els síndics reusencs es queixaren de nou dels maltractaments dels francesos als conreus i les
      persones, els quals provocaven l’abandonament de la vila i de les terres, que restaven ermes. </p>
    <p> A la mort de Carles II Reus acceptà el seu testament i admeté Felip d’Anjou com a rei, al qual es mantingué
      fidel fins el 1705. La primera mostra de revolta es produí quan, el 12 de juliol, els consellers no feren cas de
      la convocatòria dels jurats, que volien ratificar la fidelitat a Felip. A la fi d’agost, a instàncies del
      riudomenc Joan Nebot, la vila es declarà austriacista. A partir d’aquest moment Reus participà amb entusiasme en
      la lluita a favor del rei arxiduc Carles III, que fou rebut a la vila amb grans festes el 3 de juliol de 1706. Uns
      quants mesos després era ocupada de manera transitòria pels borbònics, i es donà per segona vegada a castellans i
      francesos al setembre del 1709, i part de la població abandonà la vila. El 3 de juny de 1712, en nom del rei
      arxiduc, la seva muller, Elisabet Cristina, que actuava de governadora, atorgà a Reus el títol de ciutat. En la
      reunió de la comuna del 1710 Reus es declarà partidària de Carles, posició refermada pels seus delegats en la
      junta de braços del 1713, encara que pocs dies després es retia sense combat, tot i que la majoria dels seus
      habitants eren austriacistes, a Felip V. </p>
    <p> Un cop superats els estralls de la guerra, el notable augment demogràfic comportà una transformació urbana. El
      1713 la muralla es considerava ja inútil i l’ajuntament la cedia a particulars o bé n'autoritzava l’enderrocament,
      que era pràcticament enllestit el 1766. Alhora es millorava la imatge ciutadana empedrant diversos carrers (el del
      Vidre el 1728) i alineant les cases per fer-los rectes (el de l’Abadia el 1734, el de Pedró el 1754); també es van
      treure les barbacanes per fer-los més lluminosos i els corrals per higiene (1757 i 1758 respectivament), se
      n'obriren de nous i s’eixamplen els antics. A partir d’aquest any es començaren a construir fonts públiques i al
      llarg del segle el centre de la ciutat es va anar allunyant del carrer de la Font, sota Sant Pere, cap a la zona
      de l’actual plaça de Prim, de carrers més amples, on es construïren els grans casals de Bofarull, Gai, Miró o Marc
    </p>
    <p> El 1801 la ciutat era dividida en quatre barris, amb els corresponents alcaldes, i tots els carrers i les cases
      portaven el nom i el número, fet amb rajoles de València. La plaça porxada del Mercadal cridava l’atenció dels
      viatgers per les seves vastes proporcions i els esgrafiats de les façanes. La importància del comerç reusenc al
      segle XVIII queda constatada des del començament d’aquest segle. El 1727 hi havia un mínim de quatre cases
      estrangeres i ja el 1736 hi apareix un cònsol anglès. El comerç i la necessitat d’un port de mar provocaren
      sovintejades disputes amb el seu municipi pel control de les duanes de Cambrils i amb el de Vila-seca per les de
      Salou. El comerç reusenc s’inclinà pel port de Salou, vers el qual el 1774 feu construir una carretera tota recta.
      El comerç es fonamentava bàsicament en la indústria tèxtil, que exportava tant teixits basts com mocadors de seda,
      i en la fabricació i la comercialització de l’aiguardent. De l’empenta d’aquest comerç prové l’expressió Reus,
      París i Londres, fent referència a les tres places que establien la cotització de l’aiguardent en el mercat
      europeu. </p>
    <p> El 1776 l’ajuntament demanà al rei el títol de ciutat, gràcia a la qual s’oposà radicalment Tarragona i de
      retruc Reus encapçalà l’oposició de la comarca a contribuir al finançament de les obres d’ampliació del moll
      tarragoní. En esclatar la guerra contra Anglaterra el 1779 el municipi decidí de noliejar una balandra amb 100
      tripulants i 14 canons, que es feu a la mar el 1780 amb el nom de Verge de Misericòrdia. La balandra obtingué
      diverses victòries contra els anglesos i els corsaris algerins. </p>
    <p>La Revolució Francesa provocà una allau d’immigrats, que s’establiren a les casernes, des d’on es dedicaren a
      activitats contrarevolucionàries que provocaren algunes topades amb gent del poble. A causa de la Guerra Gran es
      creà a Reus al juny del 1793 una junta de sometent amb representació de tots els estaments, i al mes de novembre
      el municipi i diversos particulars s’oferiren a finançar activitats i homes per a la guerra. El sometent local
      sortí al juliol del 1794 a les ordres de C. de Bofarull, després d’haver-se responsabilitzat de la defensa de
      Salou. </p>
      <div class="foto-historia mt-3 mb-3">
        <img src="/img/fotos html moderna/reus modern.jpg" alt="">
      </div>
    <img src="img\1200px-Reus._Segle_XV.jpg" alt="">
    <!-- bootstrap JS  -->
    <script src="https://cdn.jsdelivr.net/npm/bootstrap@5.0.1/dist/js/bootstrap.bundle.min.js"
      integrity="sha384-gtEjrD/SeCtmISkJkNUaaKMoLD0//ElJ19smozuHV6z3Iehds+3Ulb9Bn9Plx0x4" crossorigin="anonymous">
      </script>
    <script src="/js/main.js"></script>
</body>

</html>